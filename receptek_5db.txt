#Klasszikus töltött káposzta

Hozzávalók

    A töltelékhez:
    10dkg rizs
    1kg darált sertéscomb
    1fej vöröshagyma
    3gerezd fokhagyma
    só
    őrölt feketebors
    pirospaprika
    A káposztához:
    1fej savanyú káposzta
    füstölt bordaszél
    olaj
    2ek liszt
    pirospaprika
    2ek tejföl 
	
Elkészítés

    A rizst  megmossuk, hozzáadjuk darált húst, az apróra vágott vöröshagymát, az összetört fokhagymát, a sót, borsot és a pirospaprikát és óvatos mozdulatokkal összegyúrjuk. A káposztát ízlés szerint kimossuk, majd a lefejtett levelekbe göngyöljük a tölteléket.
    A megmaradt káposztaleveleket feldaraboljuk, és a lábas aljára halmozzuk, a megmosott füstölt bordaszéllel együtt. Erre rakjuk a megtöltött káposztákat, majd felöntjük annyi vízzel, hogy ellepje. 2-3 nagyobb káposztalevéllel betakarjuk, és felfőzzük.Kb. 70 perc alatt fő meg (ez a hústól is függ).
    Ha megfőtt, rántást készítünk: kevés olajat hevítünk, a  lisztet megpirítjuk benne, majd a tűzről levéve pirospaprikát teszünk bele, hogy szép színe legyen, és két evőkanál tejfölt is belekeverünk. A káposzta levéből annyit teszünk hozzá, hogy kb. egyforma meleg legyen (hőkiegyenlítés), rászűrjük a káposztára, és összeforraljuk.Tejföllel és friss kenyérrel tálaljuk.
	
	Kelkáposzta főzelék
	
	Hozzávalók

    2ek olaj
    1k fej vöröshagyma
    1gerezd fokhagyma
    1fej kelkáposzta
    4db burgonya
    só
    frissen őrölt bors
    1tk őrölt kömény
    A rántáshoz:
    2ek olaj
    1ek liszt
    0.5tk fűszerpaprika 
	
	Elkészítés

    Egy nagyobb lábasban egy kevés olajon megdinszteljük az apróra vágott vörös-, és fokhagymát, rádobjuk az egy cm-es csíkokra vágott kelkáposztát, lepirítjuk, majd hozzáadjuk a megtisztított, felkockázott burgonyát is. Fűszerezzük sóval, borssal, őrölt köménnyel, átpirítjuk, majd felöntjük annyi vízzel, amennyi éppen ellepi. Puhára főzzük.
    A rántáshoz olajat hevítünk, megszórjuk liszttel, pirítjuk egy kicsit, megszórjuk a pirospaprikával, elkeverjük, adunk hozzá pici vizet, majd a főzelékhez csorgatjuk. Egyet forralunk még rajta. Kínálhatjuk fasírttal, friss kenyérrel.

	
#Bakonyi csirkeragu

Hozzávalók

    1.5kg csirke
    3ek olaj vagy zsír
    10dkg füstölt szalonna
    1fej vöröshagyma
    pirospaprika
    2gerezd fokhagyma
    1db zöldpaprika
    sűrített paradicsom
    só
    bors
    30dkg gomba
    1ek liszt
    3dl tejföl
    petrezselyem
    1kg gomba
    2fej vöröshagyma
    1kanál liszt
    kevés petrezselyem
    3ek olaj
    3ek zsír
    3ek olaj
    3ek zsír 
	
	Elkészítés

    A csirkét feldaraboljuk, megmossuk, besózzuk.
    2 evőkanál olajon az apróra vágott szalonnát kisütjük. Rátesszük az apróra vágott hagymát és aranysárgára pirítjuk. Lehúzva a tűzről hozzáadjuk a pirospaprikát, 1-2 evőkanál vizet és a fokhagymát, összeforraljuk. Rárakjuk a húst, a zöldpaprikát, a paradicsomot, borsot és sót. Átpirítjuk, esetleg kevés levet enged. Lassan főzzük 30 percen át, ha kell, kevés vízzel hígítjuk.
    A gombát megtisztítjuk, megmossuk, nagyobb darabokra vágjuk. Hozzáadjuk a csirkéhez és 10 percig főzzük.
    A paprikás csirkéhez adjuk, majd tovább pároljuk.
    Amikor a hús és a gomba puha, tejfölös habarást készítünk lisztből, tejfölből és egy pici vízből, majd ezzel felöntjük. Összeforraljuk és tálalhatjuk. Köretként galuskát, főtt tésztát vagy párolt rizst kínáljunk.
	
#Hagyományos brassói
	
	Hozzávalók

    50dkg sertéslapocka
    10dkg füstölt szalonna
    1fej hagyma
    1tk pirospaprika
    4gerezd fokhagyma
    só
    bors
    1tk majoránna
    1kg burgonya
    olaj 
	
	Elkészítés

    A megtisztított húst és a szalonnát kockára vágjuk. Egy lábasban kisütjük a szalonnát, amikor üveges, rátesszük az apróra vágott hagymát és együtt világosra pirítjuk. Beletesszük a zúzott fokhagymát és fél percig pirítjuk.
    Hozzáadjuk a húst, fehéredésig pirítjuk, aztán megszórjuk pirospaprikával, sózzuk, borsozzuk. Kevés vizet aláöntve, fedő alatt pároljuk, amíg a hús teljesen puha nem lesz, a vizet mindig pótoljuk. Amikor a hús már majdnem megpuhult, hozzáadjuk a majoránnát. A végén ne csak zsír maradjon a húson, hanem párolószaft is, ami kb. 1 dl lehet.
    A burgonyát megmossuk, meghámozzuk és kockára vágjuk. Olajban vagy zsírban kisütjük (lehet a kettő keveréke is), majd összekeverjük a szaftos hússal. 

	
#Gulyásleves házi csipetkével

Hozzávalók

    50dkg sertéslapocka
    50dkg vegyes zöldség
    50dkg burgonya
    1fej vöröshagyma
    1tk fűszerkömény
    1db friss hegyes paprika
    1db paradicsom
    1tk paprikakrém
    1db gulyásleves kocka
    só
    bors
    olaj vagy zsír
    édesnemes őrölt paprika
    2gerezd fokhagyma
    A csipetkéhez:
    1db tojás
    2ek liszt 
	
	Elkészítés

    A húst, a burgonyát egyforma kockára, a zöldségféléket karikára vágjuk. 
    A felmelegített zsiradékon megdinszteljük a megtisztított, apró darabokra vágott hagymát, a köményt, majd a húst. Fedő alatt, 15-20 percig pároljuk, majd megszórjuk a pirospaprikával, összekeverjük, majd felöntjük annyi vízzel, hogy kb. 2-3 ujjnyira ellepje. Sózzuk, borsozzuk, alacsony hőmérsékleten, gyenge forrás mellett főzzük.
    Amikor a marhahús félpuhára főtt, be zöldségeljük, azaz hozzáadjuk a burgonyát, a répát, fűszerezzük, felöntjük a szükséges mennyiségű vízzel, hogy jól ellepje, és készre főzzük.
    Közben a csipetkéhez a tojást a liszttel elkeverjük és fél órát állni hagyjuk. Amikor a leves elkészült, belecsipkedjük a kemény gyúrt tésztából a borsónyi darabokat a forrásban lévő levesbe. Amikor a leves színére feljön, tálalhatjuk.
	

#Hagyományos pásztortarhonya 

Hozzávalók

    10dkg füstölt szalonna
    30dkg házi tarhonya
    1fej vöröshagyma
    0.5tk pirospaprika
    só
    1db paprika
    1db paradicsom
    60dkg burgonya
    20dkg lángolt kolbász 
	
	Elkészítés
1.

Egy lábasban kiolvasztjuk az apróra kockázott szalonnát. Hozzáadjuk a tarhonyát, amit 1 percig pirítunk, majd hozzákeverjük a megtisztított, finomra vágott hagymát, és közepes lángon 2 percig tovább pirítjuk.
2.

Meghintjük pirospaprikával, továbbá egy kevés sóval. Azonnal felöntjük 8 dl vízzel, és lefedve főzzük további 5 percig.
3.

Hozzáadjuk a felkockázott paprikát és paradicsomot, a meghámozott, falatnyi darabokra vágott burgonyát, valamint a felkarikázott kolbászt. Lefedve, kis lángon 30 perc alatt készre főzzük. Ízlés szerinti savanyúságot kínálhatunk hozzá. 